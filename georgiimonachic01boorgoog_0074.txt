Lxx PRAEFATIO

saecula lectores, cumque omnes fere posteriores chrono-

graphi inde hauserint, idcirco criticum operam dare illi
oportet. Iam cum prioris chronici nnus supersit liberP,
unus quod sciam er eo locus laudetur (in Constantini
Porphyrogeniti de administr. imp. libro cp. 14, p. 90,13
ed. Bonn), retractatum chronicon adhibuerint et ceteri
chronographi et Constantini Porphyrogeniti excerptores,
quos secutus est Suidas, imprimis retractatum textum
repraesentari maximi momenti esse manifestum est. In
quo cum prius chronicon edere, retractatos locos in ad·
notatione critica exhibere nequaquam expediat, retractatum
textum, archetypum scilicet librorum praeter P omnium

codicem, restituere quam marimo conatus sum, libri P

lectiones ita adieci, ut prioris chronici textus facile di-
gnosci possit.

Omnes in uno conspectu collocari lectiones textus ab
omnihus fere, librariis ad arbitrium mutati et aucti volu-
mine non possunt nisi tanti ambitus, ut nimium fieret
editionis pretium. Ut igitur inveniretur redemptor, qui
opus imprimendum susciperet, editionis ambitum quam
plurimum minui. Ac primum quidem maiores locos inter-
polatos et continuationes non in adnotatione critica addidi,
sod cum indicibus in volumen tertium segregavi. Deinde
apparatum criticum quantum fieri potuit contraxi. Ex
ingenti autem vanarum lectionum acervo eliminavi fore
quascumque singuli tantum libri continent quippe quas
librarii non ex libris archetypis transscripserint, sed ipsi
plerumque temere excogitaverint. Hae lectiones quam·
quam hic illic ausam praebent unde appareat, quali libro
posterioris aetatis chronographus aliquis usus sit, idem
tamen ex lectionibus quas exhibebo cognosci satis poterit.
Ne igitur aptae ad textum restituendum vel ad historiam
codicum cognoscendam lectiones inutilium maxima copia
obruerentur, praetor res orthographicas lectiones varias
quaecumque in pluribus libris inveniuntur exhibui, omnes
fere, quaecumque singulis praeter P libris continentur,
omisi. Libri P locos ampliores a reliquorum textu dis-

 

